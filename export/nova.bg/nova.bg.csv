Title,URL,Source,Type,DateTime,Article,Location,Keywords1,Keywords2
"Отвлечена, бита и заключена в колиба: Задържаха тийнейджър за насилие над 15-годишно момиче в Разлог",https://nova.bg/news/view/2025/03/10/490250/%D0%BE%D1%82%D0%B2%D0%BB%D0%B5%D1%87%D0%B5%D0%BD%D0%B0-%D0%B1%D0%B8%D1%82%D0%B0-%D0%B8-%D0%B7%D0%B0%D0%BA%D0%BB%D1%8E%D1%87%D0%B5%D0%BD%D0%B0-%D0%B2-%D0%BA%D0%BE%D0%BB%D0%B8%D0%B1%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80-%D0%B7%D0%B0-%D0%BD%D0%B0%D1%81%D0%B8%D0%BB%D0%B8%D0%B5-%D0%BD%D0%B0%D0%B4-15-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D0%B8%D1%87%D0%B5-%D0%B2-%D1%80%D0%B0%D0%B7%D0%BB%D0%BE%D0%B3/,nova.bg,TV news,2025-03-10 11:15:00,"Задържаха 18-годишен за отвличане и побой над 15-годишно момиче. Случаят е от Разлог, научи NOVA. Според обвинението младежът отвлякъл жертвата и я затворил в колиба. Там ѝ нанесъл удари и опитал да я върже. В нощта срещу понеделник момичето успяло да избяга. След това близките на пострадалата подали сигнал в полицията. По информация на разследващите соченият за извършител и момичето са се познавали. По случая работи Прокуратурата. 20 години затвор за мъж, пребил до смърт жена си с метална пръчка",Разлог,момиче,"преби, смърт, жертва"
Ваня Щерева: Аз съм израснала сред домашно насилие (ВИДЕО),https://nova.bg/news/view/2025/03/09/490106/%D0%B2%D0%B0%D0%BD%D1%8F-%D1%89%D0%B5%D1%80%D0%B5%D0%B2%D0%B0-%D0%B0%D0%B7-%D1%81%D1%8A%D0%BC-%D0%B8%D0%B7%D1%80%D0%B0%D1%81%D0%BD%D0%B0%D0%BB%D0%B0-%D1%81%D1%80%D0%B5%D0%B4-%D0%B4%D0%BE%D0%BC%D0%B0%D1%88%D0%BD%D0%BE-%D0%BD%D0%B0%D1%81%D0%B8%D0%BB%D0%B8%D0%B5-%D0%B2%D0%B8%D0%B4%D0%B5%D0%BE/,nova.bg,TV news,2025-03-09 10:13:00,"Ваня Щерева застана пред Мариян Станков – Мон Дьо в подкаста „Храмът на историите“. Тя обръща поглед назад към детството си, когато ѝ се е наложило да приеме ролята на възрастен. Говори за преодолените моменти, домашното насилие, сред което израства и което рязко я кара да порасне, за неизживяното детство, което ѝ се случва на по-късен етап, и за доверието, което няма да се умори да раздава. Един автентичен разговор за всички тайни на едно пораснало момиче. „Аз съм израснала сред домашно насилие. Наложило ми се е да бъда много сериозен човек, да държа ръката с ножа на баща ми, да защитавам майка си през цялото време. Хиляди безсънни нощи, в които трепериш да не ѝ се случи нещо. След много години, когато излязох от този ад, поисках да си взема детството, което не ми принадлежеше тогава. Това е едно от нещата, за които не съм говорила в детайли. До ден днешен се опитвам да се помиря с него в себе си. Преодоляла съм го, но това е травма завинаги. За мен най-големият ужас е разпадането на мира“, казва Щерева. „Обичам да вляза в обувките на всяка една страна, за да мога да я разбера, преди да отсъдя за себе си. Минавам през всякакви драми и травми и продължавам напред“, уточнява тя. Щерева споделя, че никога не избързва да съди, а винаги търси начин да разбере гледната точка на другия. „Обичам да вляза в обувките на другия, за да мога да го разбера, преди да направя извод за себе си“, твърди тя. Да си различен е сила: Историята на Криско и Цвети за любов, борба и надежда (ВИДЕО) Един от най-големите ѝ уроци в живота е свързан с доверието. „Ако някога съм се чувствала предадена, то е защото съм гласувала доверие. Но няма да спра да правя тази „грешка“ – да вярвам в хората. Доверието е най-красивото нещо, което можеш да дадеш. Ако ме разочароват, ще си понеса болката и ще продължа напред. Най-голямото предателство в живота ми обаче е извършено от мен към самата мен – когато не съм избирала да правя това, което душата ми иска, когато съм търпяла неуважение. Толкова съм добра и търпелива, че чак когато се намеря на „черджето на гарата“, си казвам: „Момиче, стани веднага!“. Щерева е категорична, че ако има нещо, с което е надарена от Бог, това е самоиронията. „Имам изострено чувство за несправедливост – тя много ме тормози. Присъщата ми честност понякога ми прави големи бели“ В момента е в етап от живота си, в който е по-смирена и приема нещата такива, каквито са. Вярва, че хората се срещат точно когато трябва. „Предполагам, че ще се появи един човек, същият като мен, и ще остане“. „Аз живея с истината. Не ми се е налагало да я търся“, споделя певицата. „Аз съм много влюбчива. Любовта се оказва слабост всеки път. Обсебвам се от нея и моето личностно развитие, работата ми остават на заден план. Изгубвала съм се много във връзките си“, заяви Щерева. Деси Тенекеджиева: Изповед за загубата, любовта и пътя към светлината през мрака И допълни: „Най-много пари съм изкарвала от нещата, които съм правила със страст, без да мисля, че това ще ми донесе пари. Изливам си душата и каквото стане. Обожавам самотата си, никога не ми е скучно. Най-много ме засяга неприемането и предразсъдъците. Те са ми носили най-много огорчения“. „На мен никога не е гледано сериозно като на музикант. Правила съм си експеримент – участвала съм в конкурси с написани от мен песни, които са били дисквалифицирани на секундата. Аз съм печелила огромен конкурс с измама. Написала съм песен – музиката и текста. Помолила съм приятел да застане зад този текст, помолила съм композитор да застане зад музиката. Дори изпълнителката до ден днешен не знае, че тази песен съм я писала аз“, подчертава тя. Ваня Щерева добави, че случаят е бил от преди години и е целял да покаже дали има предразсъдъци към нея. Цялото интервю гледайте във видеото.",,домашно насилие,"домашно насилие, тормоз, насил"
Популярни мъже от българския шоубизнес с поздрав към жените за 8 март,https://nova.bg/news/view/2025/03/08/490109/%D0%BF%D0%BE%D0%BF%D1%83%D0%BB%D1%8F%D1%80%D0%BD%D0%B8-%D0%BC%D1%8A%D0%B6%D0%B5-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D1%88%D0%BE%D1%83%D0%B1%D0%B8%D0%B7%D0%BD%D0%B5%D1%81-%D1%81-%D0%BF%D0%BE%D0%B7%D0%B4%D1%80%D0%B0%D0%B2-%D0%BA%D1%8A%D0%BC-%D0%B6%D0%B5%D0%BD%D0%B8%D1%82%D0%B5-%D0%B7%D0%B0-8-%D0%BC%D0%B0%D1%80%D1%82/,nova.bg,TV news,2025-03-08 14:30:00,"В ефира на NOVA популярни мъже от българския шоубизнес отправиха поздрав към дамите по случай Международния ден на жените. „Честит 8 март, мили дами! Нека този ден ви донесе много усмивки, топлина, заслужено внимание! Бъдете обичани, вдъхновени и уверени в силата си. Нека добротата и нежността, които носите да даряват света около вас”, каза водещият на „Кухнята след Ада” Станислав Илиев. Днес е Международният ден на жената Участникът в 13-ия сезон на „Като две капки вода” Николаос Цитиридис пожела на жените винаги да имат съвършено направена очна линия и безкомпромисен сън. „Пожелавам ви цяла година да има кой да ви подарява големи букети, които да изразяват истинска, искрена любов и уважение, каквито заслужавате! Празнувайте на воля”, посочи певецът Павел. Полицаи не глобавят, а подаряват цветя за 8 март във Враца Рапърът Торино също отправи поздрав към жените като им пожела да бъдат все толкова прекрасни. „Вие сте силата, която вдъхновява и нежността, която обгръща! Благодарим ви”, добави той. Повече по темата гледайте във видеото.",Враца, жени,уби
Днес е Международният ден на жената,https://nova.bg/news/view/2025/03/08/490070/%D0%B4%D0%BD%D0%B5%D1%81-%D0%B5-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B8%D1%8F%D1%82-%D0%B4%D0%B5%D0%BD-%D0%BD%D0%B0-%D0%B6%D0%B5%D0%BD%D0%B0%D1%82%D0%B0/,nova.bg,TV news,2025-03-08 07:00:00,"8 март е Международният ден на жената, който се отбелязва като празник на международната солидарност, сила и сплотеност на жените по целия свят. Началото на съвременния женски празник е свързано с женските движения за равни права с мъжете и борба против войната и насилието. Още в древността жената е водила борба за равнопоставеност в обществото. В древна Гърция Лизистрата обявила сексуална стачка на мъжете, за да се сложи край на войната. По време на Френската революция парижките жени излизат по улиците с лозунгите ""свобода, равенство, братство"". Колко струват цветята в навечерието на 8 март Идеята за Международен ден на жената възниква в началото на ХХ век. Историята на празника започва през 1857 г. в Ню Йорк, когато е организиран един от първите протестни митинги на жените, работещи в текстилните фабрики. Те настоявали за равни права с мъжете, намаляване на работното време и подобряване условията на труд. През 1909 г. Американската социалистическа партия провъзгласила 28 февруари за Национален ден на жената. До 1913 г. американските жени са го отбелязвали на последната неделя от месец февруари. През 1910 г. на Втората международна конференция на работещите жени в Копенхаген е взето решение за учредяване на ""Ден на жената"", който да се отбелязва ежегодно. В резултат на това решение Международният ден на жената се чества за първи път през 1911 г. в Австрия, Германия, Швейцария и Дания, когато повече от един милион мъже и жени участват в шествия.  Снимка: iStock От 1914 г. отбелязването на празника в различните страни е на датата 8 март. Този празник се свързва в началото на века с борбата за политическо, икономическо и социално равноправие. През 1977 г. Общото събрание на ООН решава 8 март да стане Международен ден за правата на жените и за мир. Честит празник, скъпи дами!",, жена,насил
"Осъдиха жена, измамила „омагьосан” да ѝ плати 9000 лв. за ритуал с восък и яйца",https://nova.bg/news/view/2025/03/07/490010/%D0%BE%D1%81%D1%8A%D0%B4%D0%B8%D1%85%D0%B0-%D0%B6%D0%B5%D0%BD%D0%B0-%D0%B8%D0%B7%D0%BC%D0%B0%D0%BC%D0%B8%D0%BB%D0%B0-%D0%BE%D0%BC%D0%B0%D0%B3%D1%8C%D0%BE%D1%81%D0%B0%D0%BD-%D0%B4%D0%B0-%D1%9D-%D0%BF%D0%BB%D0%B0%D1%82%D0%B8-9000-%D0%BB%D0%B2-%D0%B7%D0%B0-%D1%80%D0%B8%D1%82%D1%83%D0%B0%D0%BB-%D1%81-%D0%B2%D0%BE%D1%81%D1%8A%D0%BA-%D0%B8-%D1%8F%D0%B9%D1%86%D0%B0/,nova.bg,TV news,2025-03-07 15:16:00,"Варненският районен съд призна за виновна за измама 47-годишна жена, подвела мъж, че ще развали направената му черна магия за смърт, съобщиха днес от институцията. Престъплението е извършено през декември 2021 г. в Аксаково. Двамата се срещнали случайно. Жената заговорила потърпевшия и му казала, че има направена черна магия, която тя може да развали срещу заплащане. „Омагьосаният“ ходил и в дома на подсъдимата, за му бъде изпълнен ритуал с восък и яйца. Тя искала общо 9000 лева, но била склонна да приеме сумата и на вноски. Въпреки клетвите на жената, че ако не ѝ занесе 3000 лева, мъжът ще умре в катастрофа, той съобщил за случващото се в полицията. Нанесената имотна щета на потърпевшия е 950 лева преди той да разкаже на униформените за случая. Мними гадателки: Майка и дъщери основаха първата ясновидска къща у нас (ВИДЕО) Присъдата е една година лишаване от свобода, с три години изпитателен срок. Освен това подсъдимата трябва да плати обезщетение на измамения за нанесените му имуществени вреди.  Присъдата на Районния съд подлежи на обжалване в 15-дневен срок. В средата на миналата година Варненският районен съд призна за виновна за измама и наложи условна присъда на 35-годишна жена, предлагала да развали любовни магии. Тогава потърпевши са две студентки, които ѝ платили за „услугата” общо 9400 лева.",Аксаково, жена,смърт
"Лекари от ""Пирогов"" спасиха 14-годишно момиче, изпило 30 таблетки парацетамол",https://nova.bg/news/view/2025/03/06/489827/%D0%BB%D0%B5%D0%BA%D0%B0%D1%80%D0%B8-%D0%BE%D1%82-%D0%BF%D0%B8%D1%80%D0%BE%D0%B3%D0%BE%D0%B2-%D1%81%D0%BF%D0%B0%D1%81%D0%B8%D1%85%D0%B0-14-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D0%B8%D1%87%D0%B5-%D0%B8%D0%B7%D0%BF%D0%B8%D0%BB%D0%BE-30-%D1%82%D0%B0%D0%B1%D0%BB%D0%B5%D1%82%D0%BA%D0%B8-%D0%BF%D0%B0%D1%80%D0%B0%D1%86%D0%B5%D1%82%D0%B0%D0%BC%D0%BE%D0%BB/,nova.bg,TV news,2025-03-06 09:17:00,"Момиче на 14 години е спасено, благодарение на екипа в Токсикологията на ""Пирогов"" след прием на голямо количество парацетамол. То е погълнало 30 таблетки. Детето постъпило по спешност с тежко повръщане и с данни за първоначално засягане на черния дроб. Веднага е започнато депорационно и детоксично лечение. За щастие, усилията на екипа на доц. Маргарита Гешева дават резултат и лечението приключва успешно.  ​ От спешната болница информират, че към днешна дата момичето е при семейството си, но предстои проследяване на чернодробната функция в продължителен период от време. Предизвикателство с парацетамол: Какво може да причини новият тренд в TikTok След консултация на момичето с клиничен психолог става ясно - причината не е популярното сред децата предизвикателство в Tik Tok. На фона на този случай работна група в Здравното министерство обсъжда намаляване на списъка с лекарства, които се продават във вендинг апаратите. По думите на д-р Гешева момичето е било в екзистенциална криза, а постъпката му представлява ""небутафорен опит за самоубийство"". ""От 5-6 години всяка седмица имаме по 1-2 случая на парацетамолово отравяне. То е много коварно, защото самите препарати са изключително разпространени и ги има навсякъде. Водят до повръщане, но при разграждането му се образува и метаболит, който е токсичен за черния дроб. Той може да се сравни с отрова от зелена мухоморка, което пък може да доведе до остра чернодробна некроза. Обикновено с такова натравяне постъпват пациенти между 11 и 17-годишна възраст. Имали сме и пациенти, погълнали по 80-100 таблетки парацетамол. Клиничен психолог с много опит провежда разговори с децата. Парацетамолът не може да предизвика удоволствие. Ако се знае, че е погълнато голямо количество, трябва да се предизвика повръщане"", обясни доц. Гешева. Колко таблетки, поети наведнъж, водят до интоксикация и увреждат черния дроб – зависи от особеностите на всеки организъм. „Токсичните ефекти могат да се проявят още в рамките на 4-5 таблетки на денонощие. Тези 30 таблетки са около 6 пъти над дозата, от която започват токсичните ефекти“, обясни магистър-фармацевтът Антон Вълев.  Медикаментът крие рискове и според психолозите. „Парацетамолът не е никак безобиден – дори в листовката му пише, че предизвиква объркване. Няма механизъм за регулация, освен да накараме по някакъв начин родителите да четат листовките, защото почти никой не е чел това за парацетамола и го смятат за безобиден“, подчерта психологът Ина Антонова. До риск от натравяне с парацетамол може да се стигне и по невнимание, обръщат внимание фармацевтите.  Затова отново повдигнаха въпроса: да се ограничи достъпът до някои медикаменти – като парацетамол и псевдоефедрин – продавани във вендинг автомати. Отговорът на министерството: „С административни мерки едва ли ще постигнем ефект, защото решаваме един проблем и възниква друг. Има създадена работна група – най-вероятно ще има корекции“, отвърна здравният министър доц. Силви Кирилов. ",Антон,момиче,уби
Честита Баба Марта!,https://nova.bg/news/view/2025/03/01/489254/%D1%87%D0%B5%D1%81%D1%82%D0%B8%D1%82%D0%B0-%D0%B1%D0%B0%D0%B1%D0%B0-%D0%BC%D0%B0%D1%80%D1%82%D0%B0/,nova.bg,TV news,2025-03-01 07:02:00,"Всяка година на 1 март българите се окичват с бяло-червени мартеници с пожелание за здраве, радост и с предчувствие за края на зимата и настъпването на пролетта. Колко е древна тази българска традиция, едва ли някой може да каже. Според стара легенда мартеници връзвали по българските земи траките. Те задължително слагали мартеници по времето на пролетните мистерии, които символизирали края на студа и пробуждането на природата за нов живот. Самият Орфей кичел лирата си с мартеници. Според преданията тя символизирала безкрая на живота и безсмъртието на човешкия дух именно в съчетанието между белия и червения конец. СНИМКИ НА КРАСИВИ МАРТЕНИЦИ ВИЖТЕ ТУК Легенда от по-ново време свързва мартеницата с идването на Аспаруховите българи на Балканския полуостров. Тези легенди са не една и две. Когато прабългарите стигнали до Дунавската равнина, били омагьосани от нейната красота. Те избрали това място, за да запалят езически огън. Вярвали, че около него бог Тангра избира тези, които ще бъдат под неговото покровителство. Започнал празник. Събрали се много хора. Донесли плодове и зеленчуци, животни. Блеенето на агнетата и мученето на телетата се разнасяло наоколо. Жените печели хляб, а мъжете поддържали огъня и въртели на шишове големи парчета месо. Хляб и месо имало за всички. Пламъците на огъня се извисявали все по-високо и по-високо. Само ханът не бил весел. Нямал билката, която в изобилие растяла в родната му степ. По стар обичай нея трябвало да положи до жертвените дарове. Трябвало да благодари на Тангра за тази земя, както повелявал обичая на дедите му. Затова и бил опечален могъщият хан. Но изведнъж до него долетяло пъстро птиче и заговорило с човешки глас: ""”Не тъжи, велики хане. Аз имам бързи и силни крила. Летях с теб по целия път, за да ти помогна в трудна минута. Завържи на шийката ми бяло конче, аз ще полетя към Волга, при твоята сестра и ще предам поздрави от теб и твоята дружина”. Ханът завързал бяло конче на шийката на чудната птичка, тя полетяла към небето и скоро се скрила от погледа му. Минало време и птичката се върнала: ""Ликувай, велики хане! Развържи бялото конче и вземи стръкчето билка. Ще намериш и червено конче – поздрав от твоята сестра и роднините ти"". Ханът взел стръкчето билка и го поднесъл в дар. А белия и червения конец запазил, вярвайки, че те ще му донесат здраве и щастие. Легенди за Аспаруховите българи и мартеницата има няколко. От по-ново време е друга приказка за Баба Марта. Живяла Марта със своите братя далеч в планината. Братята ѝ носели едно име — Сечко. Само че единия наричали малък, а другия — голям Сечко. От високата планина те виждали и чували всичко, каквото става по земята. Усмихвала ли се Марта, погалвала и гадинки, и тревички. Стопляла простора с благата си усмивка, блестяло като златно слънцето, прелитали весело птичките. Веднъж една млада пъргава невеста подкарала овчиците си в планината, зер топло слънчице огряло, птички се обадили, та тревица стоката да попасе. ""Не извеждай, булка, на паша рано е! Скоро Сечко си отиде"" — думал й свекърът. ""Кърпикожусите цъфтят сега, снахо — топло й напомнил старецът. Това е цвете лъжовно, не прецъфти ли, не му вярвай, кожухчето не сваляй!"". ""Е, тейко, какво ще ми стори Марта? Тя е жена и зло на жена не може да направи — казала невестата и подбрала овцете и козите нагоре към планината. Дочула Марта тези думи и тежка мъка й домъчняла. Нищо че е жена, и тя може да покори слънцето като братята си, и тя има сила бури и хали да посее, и тя знае кога слънчев благодат да прати. Какво от това, че жена й думат! Не минало много. Тъмни облаци надвиснали над планината. Ветрове забрулили безмилостно набъбналата гора, леден сняг зашибал, захванала люта зима. Сковала се земята, замлъкнали птиците, секнал ромонът на ручея. Непокорната млада овчарка така и не се върнала вече. Тя останала вкаменена заедно с овчиците си горе в планината. Така останал обичаят да се правят мартеници, за да е радостна Баба Марта и да носи само добрини на хората. Старите българи вярвали, че в природата съществува някаква зла сила, наричана ""лошотия"", която също се събуждала през пролетта, а в народните вярвания 1 март бележи началото на пролетта. На мартениците се приписвала магическата сила да предпазва от лошотията, най-вече от болести и уроки. Свалят се чак тогава, когато се види първият щъркел и се закачват на разцъфнало или зелено дръвче, или се поставят под камък. Някои от обичаите на 1 март, свързани с изгонването на злите сили, включват палене на огън и изгаряне на сметта на двора, а след това всички прескачат жаравата. Разпространен е и гадателският обичай за избиране на ден. Обичаят за връзване на мартеница е познат не само в България, но и в Румъния, Молдова, Албания, Гърция, Македония и Сърбия. В Румъния те се връзват на ръцете на жените и малките деца, докато в Гърция – само на ръцете на децата. NOVA ви пожелава здраве, късмет и добри новини!",,баба,смърт
Протест срещу насилието след побоя над ученичка в Пазарджик,https://nova.bg/news/view/2025/02/27/489053/%D0%BF%D1%80%D0%BE%D1%82%D0%B5%D1%81%D1%82-%D1%81%D1%80%D0%B5%D1%89%D1%83-%D0%BD%D0%B0%D1%81%D0%B8%D0%BB%D0%B8%D0%B5%D1%82%D0%BE-%D1%81%D0%BB%D0%B5%D0%B4-%D0%BF%D0%BE%D0%B1%D0%BE%D1%8F-%D0%BD%D0%B0%D0%B4-%D1%83%D1%87%D0%B5%D0%BD%D0%B8%D1%87%D0%BA%D0%B0-%D0%B2-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA/,nova.bg,TV news,2025-02-27 14:59:00,"Граждани и ученици се събраха на протест срещу насилието между деца пред Средно училище ""Георги Брегов"" в Пазарджик. Причината е разпространен в социалните мрежи видеоклип, на който се вижда как момичета удрят своя съученичка. Ученичките са възпитаници на учебното заведение, предава кореспондентът на БТА в Пазарджик Гергана Куртакова. Бой между тийнейджърки на метри от училище в Пазарджик ""Тук съм, защото не толерирам агресията между деца и ученици. Това е недопустимо"", каза Елизабет Ставрева, която беше дошла заедно със свои приятели пред сградата на училището. Присъстващите на протеста заявиха, че насилието в училище е много сериозен проблем и настояха да бъдат взети мерки в защита на децата. Как се стигна до насилието между ученички в Пазарджик и какви мерки ще предприемат институциите Искане за разрешение за провеждането на по-мащабен протест в утрешния ден е внесено в Община Пазарджик, съобщиха за БТА от институцията. Организацията на проявата е в социалните мрежи с призив да бъдат взети мерки срещу насилието в учебното заведение. Директорът на училището Добринка Райкова каза пред журналисти на протеста, че предстои в петък да бъде взето решение по какъв начин ще бъдат санкционирани участниците в конфликта, като в срещата ще участват представители на „Закрила на детето“, инспекторите от Детска педагогическа стая и другите заинтересовани институции. Полицията в Пазарджик се самосезира по случая с агресия към ученичка. Видеоклип на случилото се беше разпространен в социалните мрежи през вчерашния ден. Проверката по случая продължава, като са дадени кратки срокове да бъде извършена. След пълното ѝ приключване ще докладваме незабавно на Районна прокуратура – Пазарджик. Установени са както участниците, така и мястото, на което е сниман клипът, казаха от Областната дирекция на МВР.",Пазарджик,ученичк,насил
Как се стигна до насилието между ученички в Пазарджик и какви мерки ще предприемат институциите,https://nova.bg/news/view/2025/02/27/488976/%D0%BA%D0%B0%D0%BA-%D1%81%D0%B5-%D1%81%D1%82%D0%B8%D0%B3%D0%BD%D0%B0-%D0%B4%D0%BE-%D0%BD%D0%B0%D1%81%D0%B8%D0%BB%D0%B8%D0%B5%D1%82%D0%BE-%D0%BC%D0%B5%D0%B6%D0%B4%D1%83-%D1%83%D1%87%D0%B5%D0%BD%D0%B8%D1%87%D0%BA%D0%B8-%D0%B2-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-%D0%B8-%D0%BA%D0%B0%D0%BA%D0%B2%D0%B8-%D0%BC%D0%B5%D1%80%D0%BA%D0%B8-%D1%89%D0%B5-%D0%BF%D1%80%D0%B5%D0%B4%D0%BF%D1%80%D0%B8%D0%B5%D0%BC%D0%B0%D1%82-%D0%B8%D0%BD%D1%81%D1%82%D0%B8%D1%82%D1%83%D1%86%D0%B8%D0%B8%D1%82%D0%B5/,nova.bg,TV news,2025-02-27 07:27:00,"Нов случай на агресия сред ученици потресе Пазарджик. Кадрите на насилие, които бяха разпространени в социалните мрежи, предизвикаха бурно недоволство. На тях се вижда как четири момичета нанасят жесток побой над своя съученичка, докато повече от десетима други ученици ги наблюдават безучастно, пушат и снимат с телефоните си. Всички участници са възпитаници на Средното училище „Георги Брегов”. „Това е изключително неприемливо поведение. Никога не сме и няма да толерираме такова поведение на наши възпитаници. Веднага беше свикан спешно Училищният координационен съвет, присъстваха и представители на други социални институции”, каза в ефира на „Здравей, България” директорът на училището Добринка Райкова. Бой между тийнейджърки на метри от училище в Пазарджик По нейни думи побоят е нанесен на една от малките улици до училището по време на голямото междучасие. „Имало е размяна на ритници, шамари, скубане. Във видеоклиповете се виждат шестима души – битото момиче и нейните приятелки. Причината за побоя били лични нападки и обиди от страна на пострадалата към останалите. Според Райкова ученичките ще понесат наказание за своето поведение, а жители на Пазарджик настояват те да бъдат преместени в друго училище. „Не знам какви ще бъдат предложенията от класния ръководител и Училищния кординационен съвет”, добави Райкова. И каза, че учениците от видеоклипа нямат предишни провинения. Пред камерата на NOVA родителите на потърпевшото момиче заявиха, че възнамеряват да подадат жалба в полицията. „Тя е провокирана, за да се стигне дотук. Няма друго обяснение. Децата ще си понесат последствията”, заяви майката. „В момента се провеждат разговори с децата и родителите, за да може да се тушира конфликтът”, добави директорът на Дирекция „Социално подпомагане” в Пазарджик Радка Кежева. Според началника на отдел „Закрила на детето” в града Николета Узунова подобен побой е нещо, което оставя отпечатък в живота и съзнанието на децата. „Колегите от отдела провеждат разговори с родителите и всяко едно дете поотделно”, добави още тя. Районната прокуратура в Пазарджик започва работа по случая. Повече по темата гледайте във видеото.",Пазарджик,ученичк,насил
