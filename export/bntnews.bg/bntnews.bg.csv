Title,URL,Source,Type,DateTime,Article,Location,Keywords1,Keywords2
"Биологичната майка на Мариян от Кула твърди, че е бил тормозен от човека, с когото е живеел",https://bntnews.bg/news/biologichnata-maika-na-mariyan-ot-kula-tvardi-che-e-bil-tormozen-ot-choveka-s-kogoto-e-zhiveel-1330360news.html,bntnews.bg,TV news,2025-03-11 17:17:00,"Европейски заповеди за арест са издадени за двамата обвиняеми за убийството на 20-годишния Мариян Пасков от Кула. От съвместен брифинг на прокуратурата и МВР стана ясно, че той е убит от мъжа, при когото е живеел. Няма изразен мотив за тежкото престъпление, то е извършено по хулигански и пиянски подбуди. Пред БНТ биологичната майка на Мариян сподели, че той е бил жертва на системен тормоз от хората, при които е живеел, но не е искал да сподели от страх. ""Били са го, тормозили са го, за какво - за пари. Той ходеше да работи каквото има, виках го да дойде при мен и той казва още малко. Всеки път са го били като не им даде пари. В много тормоз е живял, не е искал да казва, защото ще го бият пак"", обясни Марина Йонова - биологична майка на Мариян. Няма ясно изразен мотив за престъплението. ""По хулигански и пиянски подбуди"", каза Петър Коцин, директор на ОД на МВР-Видин. За да бъдат прикрити следите, тялото на Мариян е запалено в двора на къщата. Заличаването на следите се случва точно на 3 март. След трагедията приемната майка на Мариян изрази съжаление, че не е успяла да предотврати трагедията. ""Съжалявам, че не ни послуша като му говорехме да не отива там. Нас ни беше страх, че могат да му посегнат. Мариян беше наивен"", каза Павлинка Вътова. Обвиняемите за убийството са с криминални прояви - за кражби, а единият и за нанасяне на телесна повреда. Чуйте последните новини, където и да сте! Последвайте ни във Facebook и                             Instagram  Следете и канала на БНТ в YouTube Вече може да ни гледате и в  TikTok Намерете ни в Google News","Видин, Кула",майка,"уби, тормоз, жертва"
"Съдът осъди на 20 години затвор мъж, пребил жена си до смърт с метална пръчка",https://bntnews.bg/news/sadat-osadi-na-20-godini-zatvor-mazh-prebil-zhena-si-do-smart-s-metalna-prachka-1330190news.html,bntnews.bg,TV news,2025-03-10 13:47:00,"Върховният касационен съд потвърди решението на двете по-долни инстанции, налагащи 20 години лишаване от свобода при първоначално строг режим, на мъжа пребил жена си до смърт с метална пръчка, съобщиха от Софийската градска прокуратура. Решението е окончателно. На неустановена дата в периода 5 - 8 април 2021 г. в столични квартал ""Бенковски"", мъжът умишлено убил жената, с която живеел, като ѝ нанесъл множество удари с ръце, крака и метална пръчка по главата и тялото. Смъртта е настъпила на 8 април в резултат на тежка закрита черепномозъчна травма. Убийството е извършено по особено мъчителен начин за убитата и с особена жестокост. Пострадалата след получаване на травмата е страдала от силни болки, била е в съзнание и е имала възможност сетивно да възприема, да осъзнава и емоционално да преработва болката и останалите симптоми. След като мъжът извършил побоя, не се погрижил за жената, не извикал линейка, не я завел в болница, не ѝ давал и храна последните 24 часа.  Чуйте последните новини, където и да сте! Последвайте ни във Facebook и                             Instagram  Следете и канала на БНТ в YouTube Вече може да ни гледате и в  TikTok Намерете ни в Google News",, жена,"уби, преби, смърт"
"Прокуратурата няма да иска постоянен арест за мъжа, отвлякъл момиче в Дупница",https://bntnews.bg/news/prokuraturata-nyama-da-iska-postoyanen-arest-za-mazha-otvlyakal-momiche-v-dupnica-1329692news.html,bntnews.bg,TV news,2025-03-06 15:50:00,"Двамата са били във връзка и са живели заедно След като 24-годишен мъж опита да отвлече 18-годишната си приятелка в Дупница - прокуратурата няма да иска по-нататъшното му задържане под стража. В момента мъжът е с 24-часова мярка в ареста. Отвличането е станало на 5 март вечерта. Подаден е сигнал към Областната дирекция на МВР в Кюстендил, откъдето изпратили екип от полицията в Дупница, който да причака извършителя. Органите на реда задържали 24-годишния похитител. Той не се съпротивлявал при задържането и оказал съдействие. Образувано е досъдебно производство за осъществяване на принуда в условията на домашно насилие. Производството трябва да установи какви са били взаимоотношенията в двойката и откога между двамата има насилие, също така и каква е причината довела до качването на момичето в колата, против волята му. По непотвърдена информация мъжът е бил ревнив, което довело до проблеми във връзката, а също така се предполага, че е станало и причина за действията му вчера. 24-годишният мъж и 18-годишната му приятелка живели заедно в град Перник. Чуйте последните новини, където и да сте! Последвайте ни във Facebook и                             Instagram  Следете и канала на БНТ в YouTube Вече може да ни гледате и в  TikTok Намерете ни в Google News","Дупница, Кюстендил, Перник",момиче,"домашно насилие, насил"
Ръст на делата за защита от домашно насилие във Варна,https://bntnews.bg/news/rast-na-delata-za-zashtita-ot-domashno-nasilie-vav-varna-1329660news.html,bntnews.bg,TV news,2025-03-06 11:50:00,"447 са делата за защита от домашно насилие, заведени в Районния съд във Варна през миналата година. За сравнение, през 2023 г. тези дела са били 344, а през 2022 г. - 303. Има ръст и на производствата за домашното насилие, извършвано спрямо или в присъствието на дете. За миналата година специализираните състави в съда са разгледали 206 дела, свързани с непълнолетни. Спрямо предходната 2023 година броят на тези производства се е увеличил близо два пъти. Данните сочат и плавно увеличение при делата, образувани по спор за родителски права при липса на сключен граждански брак между родителите или за изменение на мерките, свързани с родителските права. Тези дела за 2024 година са 299. Ръст има и на делата по Закона за закрила на детето. Чуйте последните новини, където и да сте! Последвайте ни във Facebook и                             Instagram  Следете и канала на БНТ в YouTube Вече може да ни гледате и в  TikTok Намерете ни в Google News",Варна,домашно насилие,"домашно насилие, насил"
"""Дай да я пребием тази"": Жесток бой между ученички на метри от училище в Пазарджик",https://bntnews.bg/news/dai-da-ya-prebiem-tazi-zhestok-boi-mezhdu-uchenichki-na-metri-ot-uchilishte-v-pazarjik-1328759news.html,bntnews.bg,TV news,2025-02-27 18:03:00,"Вълна от възмущение след случая на агресия в града Вълна от възмущение след случая на агресия в Пазарджик. Остро са критикувани всички тийнейджъри, които биха момиче, а впоследствие качиха видеа в социалните мрежи. От училището и всички институции в Пазарджик остро осъдиха случилото. Вече са проведени разговори с родителите на учениците, а утре педагогическият  съвет в училището ще реши дали и как да накаже участниците в боя. В скандални клипове се вижда как група момичета нанасят удари на друга ученичка, удрят я в стената на сграда и я повалят на земята. Всичко това е съпроводено с викове и нецензурни обиди. На побоя случайно попада Емилия, която не проумява, как е възможно да се случва всичко това под терасите на хора в жилищна кооперация и никой да не се намеси. Емилия Радулова: ""Като чух думата бой, дай да я пребием тази, пресякох от тази страна и започнах да им крещя. Те не обърнаха никакво внимание. Извадих си телефона, набрах 112, те видяха и се разбягаха повечето. Вие виждате, колко ниски са терасите тук. Детето беше блъскано буквално в терасата на този първи етаж. Минаваха и други хора по улицата, подсмихват се и си заминават"". Днес освен в социалните мрежи, родители се събраха пред училището и остро осъдиха случилото се. Галя Попова - родител: ""Просто да видят, че не трябва да постъпват така децата, не трябва да тръгват по този път и да се разберат помежду си пред учителите"". Елизабет Ставрева - родител: ""Според мен родителите трябва да бъдат по-отговорни, да си гледат децата, да разговарят с тях постоянно"". Насилието се случва в голямото междучасие, след като между две момичета е имало разменени реплики и обиди. Директорът на училището Добринка Райкова заяви, че подобно поведение е недопустимо. Добринка Райкова, директор на СУ ""Георги Брегов"": ""Утре сме насрочили педагогически съвет, за да можем да вземем решение във връзка с налагане санкциите на тези ученици. Какви ще бъдат обаче те, аз още не мога да коментирам, вероятно след като излезе решението на педагогическия съвет"". След публикацията на скандалните клипове в социалните мрежи са се самосезирали всички институции в Пазарджик. Радка Кежева, директор на ДСП - Пазарджик: ""Незабавно проведохме разговори и установихме училището Към момента текат разговори на служители от отдел ""Закрила на детето с децата и родителите"". Всички участници в скандалната сцена са установени. Свои проверки извършват от Регионалното управление на образованието, както и от полицията. Чуйте последните новини, където и да сте! Последвайте ни във Facebook и                             Instagram  Следете и канала на БНТ в YouTube Вече може да ни гледате и в  TikTok Намерете ни в Google News",Пазарджик,ученичк,"преби, насил"
Жена е задържана за домашно насилие над мъж в Монтана,https://bntnews.bg/news/zhena-e-zadarzhana-za-domashno-nasilie-nad-mazh-v-montana-1328514news.html,bntnews.bg,TV news,2025-02-26 14:20:00,"Жена на 50 години от Монтана е задържана за упражнено домашно насилие над мъж, с когото живеела на семейни начала, съобщиха от полицията в града. Към 21.30 часа снощи в апартамент в жилищен комплекс „Младост“ в Монтана е възникнал скандал, при който сочената жена е нанесла удар с юмрук в лицето на 52-годишен мъж, с когото живеела. Тя е задържана, а по случая е образувано досъдебно производство по член 131 от Наказателния кодекс - за причиняване на телесна повреда, допълват от МВР. Чуйте последните новини, където и да сте! Последвайте ни във Facebook и                             Instagram  Следете и канала на БНТ в YouTube Вече може да ни гледате и в  TikTok Намерете ни в Google News",Монтана,домашно насилие,"домашно насилие, насил"
Габриела Пеева и майка ѝ Красимира отиват на съд за убийството на Пейо Пеев,https://bntnews.bg/news/gabriela-peeva-i-maika-ѝ-krasimira-otivat-na-sad-za-ubiystvoto-na-peio-peev-1328528news.html,bntnews.bg,TV news,2025-02-26 12:17:00,"От обвинителния акт стават ясни смразяващи подробности за убийството на 44-годишния мъж Софийската градска прокуратура повдигна обвинение пред Софийски градски съд срещу Красимира Трифонова и Габриела Славова (на снимката горе) за убийството на Пейо Пеев, извършено в съучастие и по особено мъчителен за убития начин. Тялото на 44-годишния мъж беше открито на 21 ануари 2024 г. За престъплението бяха задържани съпругата му и нейната майка. Разследването установи, че мъжът е седял на шофьорското място в лек автомобил. Причината за смъртта е удушаване, заключиха разследващите. Обвиняемата Красимира Трифонова (на снимката долу) към момента е с мярка за неотклонение задържане под стража, а обвиняемата Габриела Славова е с мярка за неотклонение домашен арест. И на двете от прокурор в СГП е взета мярка за процесуална принуда забрана за напускане пределите на страната.  Снимки: Архив Предстои насрочване от Софийския градски съд на разпоредително заседание по делото.  Според обвинителния акт към 18 януари 2024 г. двете жени живеели в София заедно с двете малолетни деца на Габриела. Пострадалият Пейо Пеев към този момент бил съпруг на Славова и баща на по-голямото от двете ѝ деца. Двамата се запознали през 2016 г. и имали краткотрайна връзка, от която през 2017 г. се родило общото им дете, и която обвиняемата прекратила още преди неговото раждане. През 2023 г., когато Габриела Славова била бременна от друг мъж, решила да сключи фиктивен брак с Пеев. За целта го подвела, че започва нова работа, за която е от значение семейното ѝ положение и обещала веднага след това да се разведат. Мъжът се съгласил и така се оказал баща по документи и на второто ѝ дете. На 7 януари 2024 г., около 22.00 ч., след конфликт между обвиняемите и пострадалия по-рано същия ден, Пеев отишъл пред дома на двете жени, за да разговарят с Габриела. Последната била необичайно дружелюбна и донесла две чаши с топъл шоколад, с неустановено вещество в същите. След като изпил съдържанието, пострадалият се почувствал силно замаян и отмалял. На следващия ден мъжът продължил да се чувства зле и да има главоболие, като споделил състоянието за това със семейството и адвоката си. Към януари 2024 г. Пейо Пеев настоявал бракът му със Славова да бъде прекратен и бил решен да свидетелства в съда в полза на биологичния баща на второто дете на жената, който водел дело за установяване на бащинство. Освен това Пеев отказал да подпише документи, озаглавени „Свидетелски показания“, които били предварително подготвени от двете обвиняемия и които те искали да ползват по гражданското дело. Поведението на Пеев било неочаквано за двете обвиняеми и в разрез с преследваната по гражданското дело процесуална цел да се поддържа тезата, че мъжът е баща и на второто дете на Габриела. Поради това двете решили да умъртвят Пейо Пеев и се уговорили как да го сторят. В изпълнение на замисъла си, Славова си уговорила среща с мъжа на 18 ануари 2024 г. за около 21.00 ч. Настоявала пострадалият да паркира на неосветен паркинг срещу входа на блока ѝ под предтекст, че ѝ е неудобно от съседите. Пеев тръгнал към мястото с лек автомобил. Силно обезпокоен за сина си, бащата на Пеев го последвал със собствения си автомобил. Пейо пристигнал на адреса в уречения час. Свалил стъклото на прозореца на предната дясна врата, до която застанала обвиняемата Габриела и започнала да го увещава да продължи движението си и да навлезе в тъмната част на паркинга. Съмнявайки се в чистите ѝ помисли, той отказал. В този момент пред колата на пострадалия се появила Красимира Трифонова. Виждайки я, Пейо започнал движение на заден ход, тъй като уговорката била да говорят само с Габриела за развода си и появата на майка ѝ го усъмнила. Така изминал бавно около 3 метра, говорейки със съпругата си през сваления прозорец. Последната успяла да го убеди да проведат разговор, той спрял и тя се качила на предната седалка до него. По указания на Славова, Пейо потеглил към вътрешността на неосветения паркинг, където за кратко преустановил движението на автомобила. В този момент обвиняемата Красимира Трифонова отворила задната врата и се качила на задната седалка непосредствено зад жертвата. Тя хванала Пеев за шията с двете си ръце и започнала да го души, като едновременно с това Славова, седяща от дясната му страна, започнала да притиска с ръцете си носа и устата му. Въпреки това, пострадалият успял да приведе леко в движение автомобила си и да го премести няколко метра до осветената част и в обсега на една от камерите пред блока. В опит да се освободи от двете обвиняеми, Пеев леко се привел напред към волана, но Гариела приближила тялото си към неговото и, притискайки го с торса си към седалката, продължила да запушва носа и устата му. С неустановен предмент от рода на кабел, колан или друг подобен Трифонова притискала шията на пострадалия към седалката. Така, с паралелните си действия, продължили няколко минути, двете жени умъртвили 44-годишния мъж. Междувременно бащата на Пейо Пеев изгубил сина си от поглед и започнал да обикаля с автомобила си, за да го търси, но безуспешно. След убийството Габриела Славова успяла да се премести между трупа и волана. Така привела в движение на заден ход автомобила и го закарала до вътрешността на неосветения паркинг. Там със съвместни усилия, дърпайки и бутайки тялото на убития, двете обвиняеми го преместили на предната дясна седалка. Славова взела мобилния телефон на Пеев, качила се в жилището си и започнала чат по вайбър между телефонния номер на пострадалия и собствения си телефонен номер, като дори отговорила на баща му от негово име. Малко по-късно Славова предала на майка си мобилния апарат на Пеев, за да не бъде намерен в дома на двете жени. Красимира Трифонова потеглила с автомобила на жертвата, заедно с трупа в колата и телефона му и стигнала до безлюдно място в природен парк ""Витоша"". Поляла със запалителна течност и възпламенила трупа, след което затворила вратите на автомобила, оставяйки ключа на стартера и напуснала мястото, отивайки да нощува при свой приятел. В това време обвиняемата Габриела Славова продължила да имитира комуникация с телефона на убития, а бащата на Пеев подал сигнал в полицията. Чуйте последните новини, където и да сте! Последвайте ни във Facebook и                             Instagram  Следете и канала на БНТ в YouTube Вече може да ни гледате и в  TikTok Намерете ни в Google News",,майка,"уби, смърт, жертва"
