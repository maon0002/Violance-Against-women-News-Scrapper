Title,URL,Source,Type,DateTime,Article,Location,Keywords1,Keywords2
"""Удряше ме и бягаше като момиченце"": Актьор твърди, че е бит от директора на театъра във Враца",https://btvnovinite.bg/bulgaria/udrjashe-me-i-bjagashe-kato-momichence-aktyor-tvardi-che-e-bit-ot-direktora-na-teatara-vav-vraca.html,btvnovinite.bg,TV news,2025-03-12 19:22:00,"Шокиращи твърдения за насилие във Врачанския театър. Актьорът Станислав Дойнов твърди, че бил нападнат и удрян. По думите му инициатори на атаката са директорът на театъра - Владлен Александров и заместник-директорът Георги Александров. Те отрекоха да са извършвали побой и заявиха, че Дойнов е в непрекъснат конфликт с колегите си. Според Дойнов натискът към него започнал преди три месеца с изваждане от постановки и обиди. Вчера по обяд отишъл на разговор в кабинета на директора, за да изяснят нещата. „Започнаха от двете страни да ми крещят колко съм некадърен, колко не ставам, как никой не ме иска, как да напускам. Заместник-директорът Жоро Александров ме хвана за ръката, при което аз го отбутнах от себе си с едната ръка, защото ми се беше доближил до лицето. Извади си ръцете от джобовете и започна да ме удря с юмруци“, разказва Станислав Дойнов. Според него схватката продължила около три минути.  „Директорът Владлен Александров така леко скрит зад заместник-директора - посягаше, удряше ме и бягаше два-три метра назад след това. Беше като момиченце така – удря и отскача“, коментира още актьорът. Той си е извадил и медицинско. От театъра обаче, отрекоха да е имало бой. „Нищо подобно няма – той излезе оттук без никакви удари, без никакви белези. Според мен има проблеми това момче, тъй като в театъра няма човек, който да иска да живее с него в нашата хотелска част, която е гримьорните. Той в разстояние от 4 месеца изпадна от всички проекти, в които работи. Колегите му не го подкрепят. Непрекъснато има оплаквания от него, за държането му“, посочва Георги Александров, заместник-директорът на театъра във Враца. Адвокатът на актьора е входирал жалба в Софийската районна прокуратура.  От театъра също за подали жалба в полицията. Последвайте ни за още актуални новини в Google News Showcase Последвайте btvnovinite.bg във VIBER Последвайте btvnovinite.bg в INSTAGRAM Последвайте btvnovinite.bg във FACEBOOK Последвайте btvnovinite.bg в TIKTOK ",Враца,момиче,насил
"Арестуваха 25-годишен в Борово, заплашил приятелката си с брадва и нападнал полицаи",https://btvnovinite.bg/bulgaria/arestuvaha-mazh-v-borovo-zaplashil-prijatelkata-si-s-bradva-i-napadnal-policai.html,btvnovinite.bg,TV news,2025-03-11 18:09:00,"Млад мъж е арестуван в град Борово, област Русе, след като заплашил приятелката си, а после се нахвърлил и срещу полицейски служители. Това съобщи говорителят на Областната дирекция на МВР в Русе Даниела Малчева, цитирана от БТА. Случаят е от нощта срещу понеделник. Към полицейски екип, който извършвал обход в град Борово със служебен автомобил, се приближила жена. Оказало се, че тя търси съдействие от униформените, тъй като по-рано същата вечер била заплашена с брадва от мъжа, с когото живее на квартира. Полицаите разяснили на жената процедурите по защита от домашно насилие и заедно с нея се насочили към адреса ѝ. Там бил 25-годишният ѝ приятел от град Велики Преслав. Той бил във видимо нетрезво и неадекватно състояние. В коридора на жилището имало нож на земята, а в спалнята - разхвърляни вещи и части от счупени мебели. Мъжът бил помолен да придружи служителите на реда в районното управление. В началото се съгласил, но след като напуснал имота, проявил агресивно поведение към полицаите, като отправил закани за саморазправа. Опитал се да нападне и единия от униформените служители, като бил принудително задържан. Пробата на мъжа за алкохол показала 2,43 промила, а за наркотични вещества - наличие на амфетамин. По случая се води разследване. Образувано е бързо производство за извършеното престъпление. Последвайте ни за още актуални новини в Google News Showcase Последвайте btvnovinite.bg във VIBER Последвайте btvnovinite.bg в INSTAGRAM Последвайте btvnovinite.bg във FACEBOOK Последвайте btvnovinite.bg в TIKTOK","Борово, Велики Преслав, Русе",приятелк,"домашно насилие, насил"
"Непознат преби метеоролози на връх Мургаш - мъж е с избити зъби, жена е ритана в главата и гърдите",https://btvnovinite.bg/bulgaria/nepoznat-prebi-dezhurnite-meteorolozi-na-vrah-murgash-mazh-e-s-izbiti-zabi-zhena-e-ritana-v-glavata-i-gardite.html,btvnovinite.bg,TV news,2025-03-10 08:32:00,"Румяна и Георги Златанови - дежурните метеоролози в синоптичната станция на връх Мургаш, са били нападнати и пребити в полунощ на 9 март. Двамата са били нападнати от непознат мъж, влязал в станцията през прозорец. Те са успели да избягат в съседна хижа, откъдето са потърсили помощ. Веднага е подаден сигнал и пострадалите са откарани в болница, предаде БНР. Състоянието им е стабилизирано, коментира д-р Любен Попов от Клиниката по неврохирургия на УМБАЛ ""Ц. Йоанна-ИСУЛ"". ""Направени са всички необходими изследвания и са настанени в нашата клиника. Под наблюдение са. За щастие, няма вътречерепни хематоми, които да усложнят ситуацията. В момента са с ясно съзнание. При мъжа може би ще се сформира средна телесна повреда, тъй като има наранено съзъбие на горна челюст, избити зъби. Предстои да се уточни. При дамата има разкъсно-контузни рани на окосмената част на главата и на гърдите. Била е ритана там, според мен"", коментира д-р Попов. Пострадалите остават за наблюдение в болницата. ""Силно обезпокоени сме от случилото се, осъждаме всякакви форми на насилие, каза от своя страна проф. Таня Маринова - генерален директор на НИМХ. Тя изрази съпричастност и пълна подкрепа на Румяна и Георги и техните близки. По думите ѝ подобен инцидент се случва за първи път. Пред общественото радио тя съобщи още, че от инцидента до настоящия момент не се извършват наблюдения и измервания в станцията. На станциите няма охрана и не е възможно да я осигурим, отбеляза проф. Маринова. Сигналът за случилото се е подаден в 1:15 часа тази сутрин от хижаря на хижа ""Мургаш"". При него са отишли пострадалите, които били в тежко състояния. Полицаите са успели да свалят синоптиците до град Бухово, откъдето са откарани с линейка. Нанеслият побоя е задържан. Става дума за 32-годишен мъж, който няма криминални прояви, посочват от Столичната дирекция на вътрешните работи. При задържането мъжът е оказал съпротива. Разследването по случая продължава. Последвайте ни за още актуални новини в Google News Showcase Последвайте btvnovinite.bg във VIBER Последвайте btvnovinite.bg в INSTAGRAM Последвайте btvnovinite.bg във FACEBOOK Последвайте btvnovinite.bg в TIKTOK",Столична, жена,"преби, насил"
Брутално убийство в Кула: Приемната майка на Мариян за последния им разговор,https://btvnovinite.bg/bulgaria/brutalno-ubijstvo-v-gr-kula-kakvo-e-dovelo-do-smartta-na-mlad-mazh.html,btvnovinite.bg,TV news,2025-03-10 07:00:00,"Очаква се видинската прокуратура да излезе с повече информация за убийството на 20-годишното момче от град Кула. За bTV източници от разследването, пожелали анонимност, съобщиха, че Мариян Пасков е убит по особено жесток начин. Приемната майка на Мариян разказа, че е взето ДНК от биологичната майка и обясни, че последният път, в който е чула сина си, се е усъмнила, че е той. ""Той поиска пари, а аз почуствах, че с него нещо се случва. Казах на биологичната му майка да подаде сигнал и да се види какво става. Той беше в трудна ситуация. Живеел е при биологичен роднина. Бяхме спокойни, но не е останал дълго. Той се запознава с човек и отива във Врачанско"", казва Павлинка Вътева. Полицията е установила извършителите на жестокото престъпление и прави всичко възможно те да бъдат изправени пред правосъдието. Днес от прокуратурата се очакват подробности за установеното до момента. Младият мъж изчезна към края на февруари и е обявен за издирване на пети март. Той е бил отглеждан от приемни родители, чийто дом напуска след абитуриентския си бал през лятото на 2023 г. Последно е живял в къща в същия град, откъдето и изчезва. Последвайте ни за още актуални новини в Google News Showcase Последвайте btvnovinite.bg във VIBER Последвайте btvnovinite.bg в INSTAGRAM Последвайте btvnovinite.bg във FACEBOOK Последвайте btvnovinite.bg в TIKTOK",Кула,майка,уби
Навършват се 10 години от жестокото убийство на студентката Вероника Здравкова,https://btvnovinite.bg/bulgaria/navarshvat-se-10-godini-ot-zhestokoto-ubijstvo-na-studentkata-veronika-zdravkova.html,btvnovinite.bg,TV news,2025-02-28 23:52:00,"Навършват се 10 години от жестокото убийство на студентката Вероника Здравкова. 23-годишната жена беше убита на 28-ми февруари 2015 година от рецидивиста Илиян Здравков в района на ЖП гарата във Велико Търново. Днес близки и приятели почетоха паметта ѝ с шествие и запалиха свещи на мястото на трагедията. Във фаталната вечер преди 10 години Вероника се прибира от работа. На тясна и тъмна пътека е убита с особена жестокост от рецидивиста Илиян Здравков, по признанията му - за да открадне чантата ѝ. Вече 10 години семейството и приятелите на Вероника изминават последния ѝ път на фаталната дата. ""В този час минаваме по стъпките, по които тя е минала за последно до мястото, където е станал инцидента и търсим духа и, и се молим да я срещнем в тази тъмница"", казва баща ѝ Трайчо Трайков. Почернените родители не приемат, че убиецът на дъщеря им излежава присъдата си в при облекчен режим. ""Мисля, че законът защитава не пострадалите, а такива като него, защото уж му се нарушавали правата. А нашите права къде са, значи ние нямаме никакви права?!"", пита майката Надя Трайкова. 10 години по-късно районът на жп гарата във Велико Търново продължава да е не добре осветен и опасен за преминаващите. Последвайте ни за още актуални новини в Google News Showcase Последвайте btvnovinite.bg във VIBER Последвайте btvnovinite.bg в INSTAGRAM Последвайте btvnovinite.bg във FACEBOOK Последвайте btvnovinite.bg в TIKTOK",Велико Търново,студентк,уби
След побоя на момиче: Местят в друго училище петте ученички от Пазарджик,https://btvnovinite.bg/bulgaria/sled-poboja-na-momiche-mestjat-v-drugo-uchilishte-pette-uchenichki-ot-pazardzhik.html,btvnovinite.bg,TV news,2025-02-28 15:25:00,"Наложиха най-тежкото наказание за петте момичета от училище „Георги Брегов“ в Пазарджик, упражнили насилие над момиче. Решено е те да бъдат преместени в друго учебно заведение. За да не се повтори постъпката им, психолози и социални работници ще разговарят непрекъснато с тях и с родителите им. Преди няколко дни в социалните мрежи се появи клип с насилие между ученички. Замесените в боя бяха установени. В боя са участвали две момичета от седми клас, като едното бе потърпевшото. Имало е и шестокласничка и осмокласнички. Те всички са от един приятелски кръг. Насилието се случи в голямото междучасие, след като между две момичета е имало разменени реплики и обиди. Те решили да се разберат извън училище до павилион за закуски. Пререканията прераснали в побой, който е заснет и пуснат в социалните мрежи. Стотици хора от града дойдоха по обяд на мирен протест пред училище ""Георги Брегов"", за да покажат, че не са съгласни с агресията сред учениците. Настояха за тежки санкции на момичета, които удряха, обиждаха и унижиха момиче от същото училище. Последвайте ни за още актуални новини в Google News Showcase Последвайте btvnovinite.bg във VIBER Последвайте btvnovinite.bg в INSTAGRAM Последвайте btvnovinite.bg във FACEBOOK Последвайте btvnovinite.bg в TIKTOK",Пазарджик,"момиче, ученичк",насил
Протест след побоя между ученички в Пазарджик,https://btvnovinite.bg/bulgaria/protest-sled-poboja-mezhdu-uchenichki-v-pazardzhik.html,btvnovinite.bg,TV news,2025-02-28 13:23:00,"Протест пред училище „Георги Брегов“ в Пазарджик заради насилие над ученичка, заснето в клип, публикуван в социалните мрежи. Протестиращите настояват за наказание изключване. Замесените в боя за ученички от 6., 7. и 8. клас. Насилието се случва в голямото междучасие, след като между две момичета е имало разменени реплики и обиди. Те решават да се разберат извън училище до павилион за закуски. Някои родители искат и оставка на директорката, защото твърдят, че е знаела за проблеми с децата, но нищо не е предприето. Вижте още във видеото. Последвайте ни за още актуални новини в Google News Showcase Последвайте btvnovinite.bg във VIBER Последвайте btvnovinite.bg в INSTAGRAM Последвайте btvnovinite.bg във FACEBOOK Последвайте btvnovinite.bg в TIKTOK",Пазарджик,ученичк,насил
Полицията разследва случай на нападение над 14-годишно момиче в София,https://btvnovinite.bg/bulgaria/policijata-razsledva-sluchaj-na-napadenie-nad-14-godishno-momiche-v-sofija.html,btvnovinite.bg,TV news,2025-02-27 19:07:00,"Столичната полиция проверява случай на нападение над дете, за който информират публикации в социалните мрежи. Разследващите са се самосезирали след публикации за пребито от маскирани 14-годишно момиче в София. По информация на СДВР инцидентът е от сряда вечерта – 26 февруари, а майката и пострадалото дете отказват да подадат официален сигнал в полицията. Според публикацията в социалните мрежи нападението е станало до Националната професионална гимназия по полиграфия и фотография в кв. „Стрелбище“. Момичето е с наранявания в областта на главата. По случая тече разследване и се провеждат разпити. Последвайте ни за още актуални новини в Google News Showcase Последвайте btvnovinite.bg във VIBER Последвайте btvnovinite.bg в INSTAGRAM Последвайте btvnovinite.bg във FACEBOOK Последвайте btvnovinite.bg в TIKTOK",Столична,момиче,преби
