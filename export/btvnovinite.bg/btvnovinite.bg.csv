Title,URL,Source,Type,DateTime,Article,Location,Keywords1,Keywords2
"Заловиха мъж, държал жена вързана на верига в Добричко",https://btvnovinite.bg/bulgaria/zaloviha-mazh-darzhal-zhena-varzana-na-veriga-v-dobrichko.html,btvnovinite.bg,TV news,2025-02-21 14:18:00,"32-годишен мъж е задържан от полицията в Добрич по за това, че е държал жена, вързана против волята ѝ в село Царевец. За случая съобщиха в информационния бюлетин на Областната дирекция на МВР в Добрич. Жената е подала сигнала за насилие около 17:00 ч. вчера през номера за спешни повиквания 112. Пристигналите на място екипи намерили 23-годишната жена завързана с верига от мъжа, с когото живее на семейни начела. При последвалите беседи е установено, че потърпевшата е била държана вързана против волята ѝ от 18 февруари тази година. Извършителят на деянието е мъж на 32 г. и е задържан за срок до 24 часа. Материалите по случая са докладвани в прокуратурата. В края на миналата година от полицията в Добрич отчетоха завишаване на случаите на домашно насилие в областта. Последвайте ни за още актуални новини в Google News Showcase Последвайте btvnovinite.bg във VIBER Последвайте btvnovinite.bg в INSTAGRAM Последвайте btvnovinite.bg във FACEBOOK Последвайте btvnovinite.bg в TIKTOK",, жена,"домашно насилие, насил"
"30-годишна жена е пребита от 18-годишен младеж, с който живеели на семейни начала",https://btvnovinite.bg/bulgaria/30-godishna-zhena-e-prebita-ot-18-godishen-mladezh-s-kojto-zhiveeli-na-semejni-nachala.html,btvnovinite.bg,TV news,2025-02-20 13:40:00,"Полицията в Перник задържа 18-годишен младеж за домашно насилие над 30-годишна жена, с която живеели на семейни начала, съобщиха от пресцентъра на Областната дирекция на МВР. Според информацията първоначално е бил подаден сигнал в Районното управление, че перничанката е била пребита от двама непознати за нея мъже. Тя съобщила също, че нападателите са отнели дамската ѝ чанта. Жената била прегледана от медиците в спешното на Многопрофилната болница за активно лечение (МБАЛ) „Рахила Ангелова“. Там е установено, че пациентката е с наранявания в областта на главата. По случая започнали работа криминалисти. Последвали процесуално-следствени действия от служители на сектор - „Противодействие на криминалната престъпност“ и от Районното управление. В хода на работата им станало ясно, че първоначалната информация, подадена от пострадалата, не е вярна, предаде БТА. От полицията поясниха, че на жената и е нанесен побой от 18-годишен младеж, с когото е живеела на семейни начала. Извършителят е задържан за 24 часа, образувано е бързо производство. Разследването продължава под надзора на прокуратурата. Последвайте ни за още актуални новини в Google News Showcase Последвайте btvnovinite.bg във VIBER Последвайте btvnovinite.bg в INSTAGRAM Последвайте btvnovinite.bg във FACEBOOK Последвайте btvnovinite.bg в TIKTOK ",Перник, жена,"домашно насилие, преби, насил"
Георги Георгиев сформира работа група за противодействие на домашното насилие,https://btvnovinite.bg/bulgaria/georgi-georgiev-sformira-rabota-grupa-za-protivodejstvie-na-domashnoto-nasilie.html,btvnovinite.bg,TV news,2025-02-18 13:35:00,"Министърът на правосъдието Георги Георгиев събра над 70 експерти в работна група за противодействие на домашното насилие, съобщиха от Министерството на правосъдието. Групата трябва да изготви да изготви цялостен анализ на българската нормативна уредба за съответствието ѝ с европейската директива за борбата с насилието над жени и домашното насилие и да подготви необходимите нормативни промени. Сред поканените са съдии, следователи, прокурори, представители на академичната общност и неправителствения и правителствения сектори. „Домашното насилие не е просто битов или семеен проблем. Защото виждаме, колко често в случаите, в които никой не се е намесил навреме, има фатален изход. В 21. век, след всички харти и международни конвенции, свързани със защита права на човека, е недопустимо да оставаме безучастни към бруталното насилие и погазване на човешките права“, отбеляза Георгиев. Министърът на правосъдието подчерта, че борбата с домашното насилие е приоритет на правителството.  „Взетите до тук мерки имат резултат – повишаването на броя на издадените заповеди за защита и на сигналите за домашно насилие означава не просто, че проблемът е много сериозен, но и че в институциите и неправителствения сектор се дава по-голяма публичност на тези въпроси“, уточни Георгиев. Той припомни, че сред основните задачи на Националното бюро за правна помощ (НБПП) е до края на годината във всеки областен град да бъдат изградени регионални центрове за консултиране. По предложение на доц. Ива Пушкарова бе взето решение работната група да се раздели на 8 екипа, които да се фокусират върху прецизирането на конкретните мерки от директивата, които да влязат в нормативната ни уредба. Част от необходимите законодателни изменения са свързани с определяне на престъпленията и наказанията в областите на сексуална експлоатация на жени и деца. Последвайте ни за още актуални новини в Google News Showcase Последвайте btvnovinite.bg във VIBER Последвайте btvnovinite.bg в INSTAGRAM Последвайте btvnovinite.bg във FACEBOOK Последвайте btvnovinite.bg в TIKTOK",,домашното насилие,"домашно насилие, насил"
"Бащата, пребил дъщеря си, получи обвинение за домашно насилие",https://btvnovinite.bg/bulgaria/bashtata-prebil-dashterja-si-poluchi-obvinenie-za-domashno-nasilie.html,btvnovinite.bg,TV news,2025-02-14 16:45:00,"На 37-годишния баща от Стара Загора, които преби 14-годишната си дъщеря, е повдигнато обвинение за домашно насилие от Районна прокуратура-Стара Загора. Мъжът е задържан за 72 часа с постановление на наблюдаващия прокурор. Прокуратурата ще поиска мярка за неотклонение „задържане под стража“ спрямо него. От прокуратурата обявиха, че все още се изяснява дали е имало побой и над другата дъщеря в семейството, която е на 9 г. Сигналът за насилието над 14-годишното момиче е подаден на 13 февруари следобед на тел 112. Установено е, че 37-годишният мъж е употребил алкохол и е нанесъл побой над по-голямата си дъщеря. 14-годишното момиче е настанено за наблюдение в болнично заведение. „Ударите са били в окосмента част на главата, става дума в случая за лекостепенна черепно-мозъчна травма. Детето е прието със сътресение на мозъка, в момента то е в добро общо състояние“, каза за bTV доц. д-р Стефан Вълканов, началник на Клиниката по неврохирургия на УМБАЛ ""Проф. д-р Стоян Киркович"". Установява се и местонахождението на майката на децата, която живее отделно. 9-годишното момиче от семейството е настанено в защитено жилище. За случая е уведомен отдел „Закрила на детето“ в Стара Загора. Последвайте ни за още актуални новини в Google News Showcase Последвайте btvnovinite.bg във VIBER Последвайте btvnovinite.bg в INSTAGRAM Последвайте btvnovinite.bg във FACEBOOK Последвайте btvnovinite.bg в TIKTOK",Стара Загора," дъщер, домашно насилие","домашно насилие, преби, насил"
"Баща преби двете си дъщери в Стара Загора, едното момиче е в болница",https://btvnovinite.bg/bulgaria/bashta-prebi-dvete-si-dashteri-v-stara-zagora-ednata-e-v-bolnica.html,btvnovinite.bg,TV news,2025-02-14 09:58:00,"37-годишен баща е пребил двете си дъщери, едната е под наблюдение в болница, съобщиха от ОДМВР-Стара Загора. На 13 февруари в 16:47ч. в полицията е постъпил сигнал за скандал в апартамент в Стара Загора. На място е изпратен полицейски екип. Установени са 37-годишен мъж и двете му дъщери на 14 и 9 години. Установено е още, че мъжът нанесъл удари и на двете, вследствие на което момичетата са получили телесни увреждания. 14-годишното момиче е настанено за наблюдение в болнично заведение. ""Ударите са били в окосмента част на главата, става дума в случая за лекостепенна черепно-мозъчна травма. Детето е прието със сътресение на мозъка, в момента то е в добро общо състояние"", каза за bTV доц. д-р Стефан Вълканов, началник на Клиниката по неврохирургия на УМБАЛ ""Проф. д-р Стоян Киркович"". 37-годишният мъж е задържан за срок до 24 часа. Образувано е досъдебно производство. Последвайте ни за още актуални новини в Google News Showcase Последвайте btvnovinite.bg във VIBER Последвайте btvnovinite.bg в INSTAGRAM Последвайте btvnovinite.bg във FACEBOOK Последвайте btvnovinite.bg в TIKTOK ",Стара Загора," дъщер, момиче",преби
Ново предизвикателство в TikTok: Лекари спасиха живота на 13-годишно момиче в Пазарджик,https://btvnovinite.bg/bulgaria/novo-predizvikatelstvo-v-tiktok-lekari-spasiha-zhivota-na-13-godishno-momiche-v-pazardzhik.html,btvnovinite.bg,TV news,2025-02-12 10:40:00,"Лекари от Второ педиатрично отделение на МБАЛ-Пазарджик спасиха живота на 13-годишно момиче, интосикирано след като изпило неизвестно количество таблетки с парацетамол. Детето е прието в Спешно отделение в незадоволително общо състояние, направена му е стомашна промивка и са назначени изследвания, съобщиха от лечебното заведение. Момичето е изписано в добро здравословно състояние. Проведена е и консултация с психолог, за да се установят причините за инцидента и да се окаже необходимата подкрепа. Има подозрение, че детето е изпило противовъзпалителните хапчета във връзка с новото предизвикателство в социалната мрежа TikTok. Проверява се и хипотезата за опит за самоубийство чрез новата опасна мода. Новото предизвикателство, което набира популярност в различни държави, е свързано с прекомерен прием на парацетамол. Специалистите предупреждават, че неконтролираният прием на този медикамент може да доведе до тежки увреждания на черния дроб, бъбреците и централната нервна система, а при високи дози – дори до фатален изход. Общо 6 деца на възраст от 4 месеца до 16 г. са лекувани от началото на годината във Второ педиатрично отделение след различни отравяния с медикаменти, енергийни напитки, алкохол, вейп и прах за пране, обявиха от МБАЛ-Пазарджик. Последвайте ни за още актуални новини в Google News Showcase Последвайте btvnovinite.bg във VIBER Последвайте btvnovinite.bg в INSTAGRAM Последвайте btvnovinite.bg във FACEBOOK Последвайте btvnovinite.bg в TIKTOK",Пазарджик,момиче,уби
Задържаха Юмер Еврото заради сводничество и побой над 15-годишно момиче,https://btvnovinite.bg/bulgaria/zadarzhaha-jumer-evroto-zaradi-svodnichestvo-i-poboj-nad-15-godishno-momiche.html,btvnovinite.bg,TV news,2025-02-07 16:57:00,"Задържаха Юмер Еврото заради сводничество и побой над 15-годишно момиче от социален дом. Мъжът е от горнооряховското село Върбица. 31-годишният мъж е задържан за сводничество, склоняване към проституция и брутален побой над непълнолетното дете от център за настаняване от семеен тип. 15-годишното момиче, което живяло в ЦНСТ в град, близо до Велико Търново, е било принуждавано да проституира, а след отказ е било жестоко пребито с дървени прътове. След установяване на нанесеното насилие, детето е преместено в кризисен център, а извършителят е задържан за 72 часа. От районна прокуратура във Велико Търново съобщиха, че Ю.М. е привлечен в качеството на обвиняем по  досъдебно производство за склоняване към проституция и трафик на непълнолетно момиче, чрез употреба на сила и заплашване, като престъпленията са извършени за времето от декември 2024 г. до 25 януари 2025 г. в две населени места на територията на област Велико Търново. Преценено е, че от събраните до момента доказателства може да се направи обосновано предположение за авторството на деянията на обвиняемия, като е налице опасност той да се укрие и да извърши престъпления, поради което Районна прокуратура – Велико Търново, ТО – Горна Оряховица е внесла в Районен съд-Горна Оряховица искане за вземане на мярка за неотклонение „Задържане под стража“ по отношение на обвиняемия. На 7 февруари с определение на съда  спрямо Ю.М. е взета мярка за неотклонение „Задържане под стража“. Разследването продължава под ръководството на Районна прокуратура-Велико Търново, ТО – Горна Оряховица. Последвайте ни за още актуални новини в Google News Showcase Последвайте btvnovinite.bg във VIBER Последвайте btvnovinite.bg в INSTAGRAM Последвайте btvnovinite.bg във FACEBOOK Последвайте btvnovinite.bg в TIKTOK","Велико Търново, Върбица, Горна Оряховица",момиче,"преби, насил"
"Момичето, намушкало минувачи в София: Направих го с ясно съзнание, имах готовност да ги убия",https://btvnovinite.bg/bulgaria/momicheto-naragalo-minuvachi-v-sofija-napravih-go-s-jasno-saznanie-imah-gotovnost-da-gi-ubija.html,btvnovinite.bg,TV news,2025-02-06 16:08:00,"Софийският градски съд определи Надежда Кондева, която нападна няколко човека с нож в центъра на столицата, да бъде изпратена в психиатричната клиника към затвора в Ловеч. Там трябва да бъдат направени прецизни изследвания на психичното ѝ състояние, тъй като има данни, че страда от параноидна шизофрения. В срок от 30 дни трябва да стане ясно дали младата жена ще носи съдебна отговорност за нападението с нож на бул. „Витоша“. „С ясно съзнание наръгах хората, имах готовност да ги убия. Умишлено извърших нападението. Ако бъда пусната на свобода, това ще се повтори. Искам доживотна присъда в затвор“, заяви Надежда Кондева в съдебната зала, предаде националната телевизия. Младата жена намушка няколко човека с нож на столичния булевард „Витоша“. Според първоначалните прегледи Кондева е в тежко психотично състояние, дезориентирана е и има склонност към агресия, също така е спряла да пие лекарствата си. Последвайте ни за още актуални новини в Google News Showcase Последвайте btvnovinite.bg във VIBER Последвайте btvnovinite.bg в INSTAGRAM Последвайте btvnovinite.bg във FACEBOOK Последвайте btvnovinite.bg в TIKTOK ",Ловеч,момиче,"уби, мушк"
"Обвинение след нападението с нож: Ще оставят ли жената в ареста, или ще отиде в психиатрия?",https://btvnovinite.bg/bulgaria/obvinenie-sled-napadenieto-s-nozh-shte-ostavjat-li-zhenata-v-aresta-ili-shte-otide-v-psihiatrija.html,btvnovinite.bg,TV news,2025-02-05 20:17:00,"Повдигнаха обвинение на жената, задържана за нападението над трима души в центъра на София. 22-годишната жена, който вчера намушка с нож трима мъже в радиус от няколко метра, е получила обвинение за опит за убийство. Тя е задържана за до 72 часа, а утре ще се извърши преценка дали ще се иска постоянното и задържане в ареста или ще бъде настанена  в психиатрично заведение до 30 дни за изследване. Състоянието на 21-гошишния мъж, който пострада най-тежко, се подобрява, казаха от ВМА, където е настанен. След случилото се хората от квартала настояват за засилен полицейски контрол, както и за промяна в правилата за грижа за психичноболните. Нападението с нож не е единственият случай на агресия от страна на човек с психично заболяване, разказват хората от квартал „Иван Вазов“. У нас има 12 психиатрични болници и също толкова центрове за психично здраве. Местата, на които пациентите обаче могат да получат помощ извън лечебно заведение, са единици и там се ходи доброволно, обясняват специалисти. „Чака се да стане инцидент и едва тогава държава тръгва да взима мерки. Държавата е абдикирала от много години. Държавната администрация се е специализирала в кампанийни дейности и в писане на стратегии, които се преписват вече 20 години, но всъщност нищо от заложените там идеи, които не са лоши, не се е случило досега“, обяснява д-р Иван Добринов, началник на 6-о мъжко отделение в ДПБ-Раднево. Липсата на система за обхват и лечение обикновено води до спиране на медикаментите при такива пациенти. „Тази жена е заплашвала минимум 10 дни нейните близки, защото самото заболяване върви така. Тръгва се от агресия към семейния кръг, близки, познати, съседи и се стига до обществено опасно действие“, каза психиатърът д-р Веселин Герев. https://btvnovinite.bg/bulgaria/ekip-na-btv-proveri-kapaciteta-na-psihiatrichnite-kliniki-v-sofija-mestata-sa-zapalneni.html Според действащата уредба семейството на болния не носи отговорност за действията му. На мъжа, който пострада най-тежко при инцидента, е извършена коремна операция. Последвайте ни за още актуални новини в Google News Showcase Последвайте btvnovinite.bg във VIBER Последвайте btvnovinite.bg в INSTAGRAM Последвайте btvnovinite.bg във FACEBOOK",Раднево, жена,"уби, мушк"
"Нападението с нож: Според бабата на жената тя не е била агресивна, брат ѝ подава сигнал",https://btvnovinite.bg/bulgaria/napadenieto-s-nozh-spored-babata-na-zhenata-tja-ne-e-bila-agresivna-brat-podava-signal.html,btvnovinite.bg,TV news,2025-02-04 17:16:00,"Жената, нападнала с нож трима души в центъра на София, е с психически проблеми. Двама от пострадалите са в болница. Малко след 8 ч. сутринта 22-годишната жена буйства в дома си. Брат ѝ подава сигнал на телефон 112.  „Той е заключил вратата на жилището, като тя е останала навън с нож в ръка“, каза гл. комисар Любомир Николов-директор на СДВР. Когато полицаи от СДВР пристигат, жената вече я няма. Минути по-късно, на метри от дома си - на бул. „Витоша“, напада първо 21-годишен мъж. Следва второ нападение. Ранени са още двама мъже - на 48 и 51 години. Единият е в тежко състояние със сериозна прободна рана в областта на корема, което е наложило хоспитализация. 48-годишният мъж е с порезна рана на гърба и вече е освободен от болница ""Пирогов"". Контактен и адекватен е, без непосредствена опасност за живота към момента, съобщиха от лечебното заведение.  „Двама граждани спокойни си вървяха един зад друг – мъж и жена зад него. Тя вади нож и го наръгва в гръб. Една гражданка, разминавайки се, започва да я налага с чантата по главата. Полицията най-вероятно я е преследвала. И я свалят с електрошок, защото тя не хвърляше ножа“, разказа Христина Костадинова, която става свидетел. „Те са преустановили и друго такова пробождане, защото тя се  е насочила и към жена, която е минавала в района“, каза още главен комисар Любомир Николов. „Има информация, че жената е нападнала и други хора, които по някаква причина са се отървали от наранявания“, добави зам.-градският прокурор на София Иво Илиев. По наша информация жената е била диагностицирана през 2020 година. Психиатри ще установят дали днес е разбирала какво извършва.  „Защото ако не, то такъв е законът, че не може да носи наказателна отговорност. А ще бъдат наложени съответните медицински мерки“, обясни зам.-градският прокурор на София Иво Илиев. По наша информация близките на 22-годишната жена, са разказали пред разследващите, че от около 5 месеца тя не приема лекарствата си редовно. Пред bTV бабата на задържаната каза, че досега не е била агресивна към тях, нито към съседи.  „Нищо не се знае. Брат ѝ е спал и тя просто е изскочила и то е без яке без нищо“, каза бабата на нападателката.  По случая вече е образувано досъдебно производство за опит за убийство. Последвайте ни за още актуални новини в Google News Showcase Google News Showcase Последвайте btvnovinite.bg във VIBER Последвайте btvnovinite.bg в INSTAGRAM Последвайте btvnovinite.bg във FACEBOOK",," жена, баба",уби
"Зам.-градският прокурор на София: Има информация, че жената е нападнала и други хора",https://btvnovinite.bg/bulgaria/zam-gradskijat-prokuror-na-sofija-ima-informacija-che-zhenata-e-napadnala-i-drugi-hora.html,btvnovinite.bg,TV news,2025-02-04 14:04:00,"Срещу 22-годишната жена, която намушка с нож трима мъже тази сутрин в София, е образувано досъдебно производство за опит за убийство, каза пред журналисти зам.-градският прокурор Иво Илиев. „Пострадали са трима мъже, единият от които е в тежко състояние със сериозна прободна рана в областта на корема. Тъй като нараняването би довело до сериозни последствия, включително и смърт, е образувано досъдебно производство за опит за убийство“, каза Илиев. Тепърва ще се установява дали има и други пострадали. Има информация, че жената е нападнала и други хора, които по някаква причина са се отървали без наранявания, уточни той. Разпитани са много очевидци, има и записи от камери, които ще бъдат прегледани. Разпитани са и близките на жената. „Основният въпрос е каква мярка ще се вземе спрямо нея, тъй като са налични данни, че страда от психично заболяване“, обясни Иво Илиев. „В този случай много важен въпрос, на който трябва да отговорят психиатрите, е дали в резултат на такова заболяване тя е разбирала свойството и значението на извършеното. Ако не е, законът е такъв, че не може да носи наказателна отговорност, а спрямо нея ще бъдат приложени съответните медицински мерки“, обясни зам.-градският прокурор на София. Жената е задържана и в момента се намира в Четвърто районно управление. Това дали ще бъде настанена в психиатрично заведение ще бъде преценено впоследствие. „Братът е заключил вратата на жилището, като тя е останал навън с нож в ръка“, поясни Николов. Виждайки агресиралата жена полицаите са използвали техническо средство – тейзър, и са я обезвредили. „В момента, в който служителите са предприели действията по задържане, тя е агресирала и срещу тях. Те са преустановили поредно такова пробождане, тъй като се е насочила към жена, която е преминавала в района“, разказа директорът на СДВР. Последвайте ни за още актуални новини в Google News Showcase Последвайте btvnovinite.bg във VIBER Последвайте btvnovinite.bg в INSTAGRAM Последвайте btvnovinite.bg във FACEBOOK",, жена,"уби, мушк, смърт"
9-годишно момиче почина в училище във Велико Търново,https://btvnovinite.bg/bulgaria/9-godishno-momche-pochina-v-uchilishte-vav-veliko-tarnovo.html,btvnovinite.bg,TV news,2025-01-31 16:37:00,"Под ръководството на Окръжната прокуратура във Велико Търново  се извършва разследване за изясняване на причините за смъртта на 9-годишно момиче, настъпила в училище в града Велико Търново. Днес в 14.30 часа в Районното управление в града е получен сигнал за починалото дете. От първоначалните действия по разследването е установено, че по време на следобедна занималня в училище, детето е колабирало, след което е починало, посочват от прокуратурата на сайта си. Образувано е досъдебното производство. Извършват се неотложни действия по разследването от следовател от Окръжен следствен отдел при ОП - Велико Търново. Разпитват се свидетели, извършва се оглед и ще бъде назначена съдебно медицинска експертиза, след получаване на резултатите от която ще се изясни причината за смъртта. Действията по разследването продължават под ръководството на Окръжната прокуратура във Велико Търново. Последвайте ни за още актуални новини в Google News Showcase Последвайте btvnovinite.bg във VIBER Последвайте btvnovinite.bg в INSTAGRAM Последвайте btvnovinite.bg във FACEBOOK",Велико Търново,момиче,смърт
"Казус с ТЕЛК: Решение на болна жена се бави пет месеца, оправдават се с пощите",https://btvnovinite.bg/bulgaria/kazus-s-telk-reshenie-na-bolna-zhena-se-bavi-pet-meseca-opravdavat-se-s-poshtite.html,btvnovinite.bg,TV news,2025-01-25 20:08:00,"Парадоксално забавяне от пет месеца на решение от ТЕЛК за тежко болна жена. Документите са подадени от нейни близки, за да се осигури необходимата ѝ целодневна грижа. След намесата на екипа на bTV се оказва, че решение е издадено, но се е загубило по пощата. Случаят е от Видин. 85-годишната Райна е с тумор в мозъка, с епилептични пристъпи и в начален стадий на деменция. При една от кризите едва не подпалва дома си. През последните години за болната се грижи семейство от същия квартал – от плащане на сметки, до хранене и хигиена. Цветелина и Светлин нямат роднинска връзка с възрастната жена, но мъжът има пълномощно от нея. Заболяванията ѝ започват да прогресират и постоянната помощ става наложителна. В началото на септември семейството подава документи в ТЕЛК-Видин за издаване на ново решение. Пет месеца по-късно, резултат няма. От лутането си в междуинституционалния лабиринт разбират, че документите са насочени за разглеждане от ТЕЛК-Добрич на случаен принцип, от там на същия принцип са препратени към ТЕЛК-Пловдив, където в крайна сметка издават новото решение, но то така и не стига до ТЕЛК-Видин. Изчерпали търпението и силите си, двамата търсят съдействие от bTV. Институциите реагират светкавично. Експертното решение пристигна за един ден, Цветелина придвижи документите към следващите институции и скоро ще е личен асистент на Райна. Последвайте ни за още актуални новини в Google News Showcase Последвайте btvnovinite.bg във VIBER Последвайте btvnovinite.bg в INSTAGRAM Последвайте btvnovinite.bg във FACEBOOK",Видин, жена,уби
"„Ще те смачкам, ще те убия, ще те довърша“: Мъж удрял с юмруци жена в София",https://btvnovinite.bg/bulgaria/shte-te-smachkam-shte-te-ubija-shte-te-dovarsha-mazh-udrjal-s-jumruci-zhena-v-sofija.html,btvnovinite.bg,TV news,2025-01-22 15:51:00,"Софийска районна прокуратура повдигна обвинение на 43-годишен мъж, заплашил с убийство жена. На 19 януари около 23:30 ч. в апартамент в столичния квартал „Стрелбище“ обвиняемият заплашил с убийство жена, като ѝ казал, че „ще я смачка, ще я убие и ще я довърши“. Той ѝ нанесъл удари с юмруци в областта на лицето и гръдния кош. Жената подала сигнал в полицията. За това престъпление законът предвижда до 6 години лишаване от свобода. 43-годишният мъж е осъждан. Предвид възможността да извърши друго престъпление той е задържан за срок до 72 часа. Предстои да бъде внесено искане за постоянното му задържане. Последвайте ни за още актуални новини в Google News Showcase Последвайте btvnovinite.bg във VIBER Последвайте btvnovinite.bg в INSTAGRAM Последвайте btvnovinite.bg във FACEBOOK",, жена,уби
"Мъж от Врачанско уби жена си, направила му забележка да спре да пие",https://btvnovinite.bg/bulgaria/mazh-ot-vrachansko-ubi-zhena-si-napravila-mu-zabelezhka-da-spre-da-pie.html,btvnovinite.bg,TV news,2025-01-19 20:08:00,"Нов смъртен случай след домашно насилие у нас. Във врачанското село Баница мъж преби жена си до смърт след като тя му направила забележка да спре да пие. Мъжът е арестуван, съобщи МВР. Случаите на домашно насилие в цялата страна се увеличават тревожно. Само в област Монтана през 2024 случаите на посегателства в дома са 1081 или 264 повече спрямо 2023 г., предава националната телевизия. В един от тях ограничителната заповед е нарушавана над 13 пъти. Последвайте ни за още актуални новини в Google News Showcase Последвайте btvnovinite.bg във VIBER Последвайте btvnovinite.bg в INSTAGRAM Последвайте btvnovinite.bg във FACEBOOK",Монтана, жена,"домашно насилие, преби, насил, смърт"
"Седнала на стол и с ръце, поставени на масата: Мъж държал възрастната си майка затворена в стая",https://btvnovinite.bg/bulgaria/sednala-na-stol-i-s-race-postaveni-na-masata-mazh-darzhal-vazrastnata-si-majka-zatvorena-v-staja.html,btvnovinite.bg,TV news,2025-01-17 11:43:00,"Задържаха 51-годишен мъж от село Трайково в община Лом, който упражнил домашно насилие над 79-годишната си майка, съобщиха от прокуратурата в Монтана. На 14 януари синът заплашил с убийство майка си и я принудил от 13 до 17 часа да стои в стая в къщата им, като седи на стол с ръце, поставени на кухненската маса. Насилникът забранил на възрастната жена да става и да излиза. След подадена жалба от майката вчера мъжът е задържан за 72 часа. Предстои да бъде внесено искане в съда за вземане на постоянна мярка за неотклонение „задържане под стража“, уточниха от Районната прокуратура в Монтана. През месец декември на миналата година случаите на домашно насилие в региона са седем, при три за същия период на 2023 г. От началото на тази година също има няколко случая, по които има и задържани с постоянна мярка хора. Най-нашумелият е с мъж на 55 години, за който се установи, че е бил двете си деца на 9 и 12 години, като децата бяха изведени от семейството и настанени в кризисен център. Последвайте ни за още актуални новини в Google News Showcase Последвайте btvnovinite.bg във VIBER Последвайте btvnovinite.bg в INSTAGRAM Последвайте btvnovinite.bg във FACEBOOK","Лом, Монтана",майка,"домашно насилие, уби, насил"
Мъж от Каспичан е задържан за побой над 91-годишната си майка,https://btvnovinite.bg/bulgaria/mazh-ot-kaspichan-e-zadarzhan-za-poboj-nad-91-godishnata-si-majka.html,btvnovinite.bg,TV news,2025-01-16 12:28:00,"Мъж на 59 години от Каспичан е задържан след семеен скандал, по време на който e нанесъл удари на 91-годишната си майка, съобщи БТА, позовавайки се на Областната дирекция на МВР в Шумен. По информация от полицията скандалът е възникнал около 15:00 часа вчера в семейното жилище в Каспичан. Мъжът е нанесъл удари в областта на тялото и главата на възрастната жена. След като е прегледана от екип на спешна помощ в Нови пазар, е установено, че тя е без травматични увреждания. По случая е образувано досъдебно производство. Мъж от Шумен бе задържан и във вторник след отправена закана за убийство към съпругата му. Преди това отново за домашно насилие бе задържан и 58-годишен шуменец. В края на ноември м.г. директорът на Областната дирекция на МВР в Шумен ст. комисар Георги Гендов съобщи, че от началото на 2024 година са издадени 146 заповеди за защита по Закона за домашното насилие, като 128 от тях са за незабавна, а 18 – за постоянна защита. За същия период на 2023 година издадените заповеди в областта са били 118.  Последвайте ни за още актуални новини в Google News Showcase Последвайте btvnovinite.bg във VIBER Последвайте btvnovinite.bg в INSTAGRAM Последвайте btvnovinite.bg във FACEBOOK ","Каспичан, Нови пазар, Шумен",майка,"домашно насилие, уби, насил"
"Мъж, ударил майка си и приятелката си в Старозагорско, получи ефективна присъда",https://btvnovinite.bg/bulgaria/mazh-udaril-majka-si-i-prijatelkata-si-v-starozagorsko-poluchi-efektivna-prisada.html,btvnovinite.bg,TV news,2025-01-16 10:33:00,"Мъж на 49 години от Стара Загора получи общо наказание лишаване от свобода в размер на четири месеца за домашно насилие, при първоначален строг режим, съобщи БТА, позовавайки се на районния съд. Пред съда М.Я. призна, че на 2 ноември 2024 г. в село, находящо се в община Стара Загора, причинил леки телесни повреди на майка си и съжителката си, нанасяйки им удари в различни области на телата. Районен съд – Стара Загора е одобрил споразумение, постигнато между представител на Районна прокуратура – Стара Загора, обвиняемия и служебния му защитник, по силата на което е наложено ефективното наказание, уточниха от институцията. От наказанието следва да се приспадне времето, през което е бил с постоянна мярка за неотклонение „Задържане под стража“. Одобреното споразумение има последици на влязла в сила присъда, съобщиха още от пресцентъра. Последвайте ни за още актуални новини в Google News Showcase Последвайте btvnovinite.bg във VIBER Последвайте btvnovinite.bg в INSTAGRAM Последвайте btvnovinite.bg във FACEBOOK",Стара Загора,"приятелк, майка","домашно насилие, насил"
Полицията откри тяло на жена в коритото на река в Разлог,https://btvnovinite.bg/bulgaria/policijata-otkri-tjalo-na-zhena-v-koritoto-na-reka-v-razlog.html,btvnovinite.bg,TV news,2025-01-13 14:43:00,"Полицията откри тяло на жена в коритото на река в Разлог, съобщиха от ОДМВР-Благоевград. Около 10:25 часа на 10 януари в РУ-Разлог е получено съобщение, че в коритото на река Язо в гр. Разлог е забелязано тяло на починала жена. От незабавно пристигналите на място полицейски служители е установено, че тялото е на 51-годишна жена от гр. Разлог. При извършения първоначален оглед не са констатирани данни за физическо насилие. Назначена е аутопсия. Образувано е досъдебно производство. Последвайте ни за още актуални новини в Google News Showcase Последвайте btvnovinite.bg във VIBER Последвайте btvnovinite.bg в INSTAGRAM Последвайте btvnovinite.bg във FACEBOOK ","Благоевград, Разлог, гр. Разлог", жена,насил
"Прокуратурата в Костинброд обвини и задържа 44-годишен мъж, пребил майка си",https://btvnovinite.bg/bulgaria/prokuraturata-v-kostinbrod-obvini-i-zadarzha-44-godishen-mazh-prebil-majka-si.html,btvnovinite.bg,TV news,2025-01-09 17:08:00,"Районната прокуратура в Костинброд обвини и задържа 44-годишен мъж за причиняване на телесна повреда в условията на домашно насилие. На 7 януари около 23:00 ч. в жилище в Костинброд мъжът, с инициали П.С., нанесъл побой на майка си. Пострадалата е със средна телесна повреда, изразяваща се в закрита фрактура на лява ключица. П.С. е задържан за срок до 72 часа. Наблюдаващият прокурор е изготвил искане до съда за вземане на мярка за неотклонение „задържане под стража“ спрямо обвиняемия. Последвайте ни за още актуални новини в Google News Showcase Последвайте btvnovinite.bg във VIBER Последвайте btvnovinite.bg в INSTAGRAM Последвайте btvnovinite.bg във FACEBOOK",Костинброд,майка,"домашно насилие, насил"
"Обвиниха и задържаха бивш затворник, заканил се да убие 71-годишната си майка",https://btvnovinite.bg/bulgaria/zadarzhaha-mazh-zakanil-se-s-ubijstvo-na-71-godishnata-si-majka.html,btvnovinite.bg,TV news,2025-01-08 10:29:00,"Районната прокуратура в Стара Загора привлече като обвиняем 39-годишен мъж, заканил се с убийство на 71-годишната си майка. Той е задържан за срок до 72 часа с постановление на наблюдаващия прокурор. Случаят със заплахата е от 3 януари, но през продължителен период от време той подлагал възрастната жена на психически и физически тормоз, като напоследък случаите зачестили. На 3 януари той посетил жилището ѝ и започнал да се кара с нея, след което я хванал за шията и я заплашил с убийство. Мъжът, с инициали В.Г., е осъждан, като е бил в затвора за срок от четири години до август 2019 г., когато е бил освободен. Последвайте ни за още актуални новини в Google News Showcase Последвайте btvnovinite.bg във VIBER Последвайте btvnovinite.bg в INSTAGRAM Последвайте btvnovinite.bg във FACEBOOK",Стара Загора,майка,"уби, тормоз"
"Колко години затвор за Жечко Кюркчиев, който се вряза в кръгово с над 100 км/ч и причини смъртта на млада жена?",https://btvnovinite.bg/bulgaria/kolko-godini-zatvor-za-zhechko-kjurkchiev-kojto-se-vrjaza-v-kragovo-s-nad-100-km-ch-i-prichini-smartta-na-mlada-zhena.html,btvnovinite.bg,TV news,2025-01-06 20:54:00,"Ефективна присъда от 3 години и 4 месеца затвор за Жечко Кюркчиев, който през есента на 2022 година при тежка катастрофа в Шумен причини смъртта на 22-годишната Светомира Станчева. Автомобилът на 18-годишния тогава мъж се вряза в кръгово кръстовище със 103 км/ч и удари колата на Светомира. Тя загина, а спътничката ѝ беше ранена. Малко по-късно, докато се водеше разследване, джипът на Кюркчиев, който е веществено доказателство, изгоря при неизяснени обстоятелства на наказателния паркинг на полиция. Присъдата на мъжа идва след второ разглеждане на делото от Апелативен съд – Варна. Първоначално наказанието беше условно, но на третата инстанция съдът върна процеса за ново разглеждане. Сегашната присъда може да бъде обжалвана пред Върховния касационен съд. Последвайте ни за още актуални новини в Google News Showcase Последвайте btvnovinite.bg във VIBER Последвайте btvnovinite.bg в INSTAGRAM Последвайте btvnovinite.bg във FACEBOOK","Варна, Шумен", жена,смърт
"Обещавал, че ще се промени: Прокуратурата във Видин заведе дело срещу мъж за домашно насилие",https://btvnovinite.bg/bulgaria/obeshtaval-che-shte-se-promeni-prokuraturata-vav-vidin-zavede-delo-sreshtu-mazh-za-domashno-nasilie.html,btvnovinite.bg,TV news,2025-01-06 15:51:00,"Районната прокуратура във Видин внесе в съда обвинителен акт срещу 43-годишен мъж за причиняване на телесна повреда и отправяне на закана с убийство. През април 2024 г. мъжът с инициали П.М. заживял на съпружески начала с А.Н. в квартирата ѝ във Видин. Заради ревност от страна на мъжа между двамата възниквали скандали. След няколко предупреждения относно психическия тормоз и вербалните обиди жената прекратила връзката им. Обвиняемият обаче продължил да ѝ се обажда по телефона, настоявал за среща и я уверявал, че ще се промени. Няколко месеца по-късно, на 7 август, мъжът нападнал жената в квартирата ѝ, като ѝ нанесъл удари с юмрук в лицето и по тялото, счупил очилата ѝ, извадил нож и го насочил към нея, докато я заплашвал с думи. Пострадалата подала жалба в полицейското управление. По делото е била назначена и изготвена съдебномедицинска експертиза, според заключението на която на А.Н. била причинена телесна повреда – кръвонасядания и фрактура на ребро. Делото продължава в съда. По искане на прокуратурата във Видин по друго дело за престъпления, извършени в условията на домашно насилие, спрямо обвиняемия Ц.Ц., на 52 години, е взета мярка за неотклонение „задържане под стража“. В хода на разследването е установено, че на 23 декември 2024 г. в гр. Грамада той нанесъл удари с юмруци в областта на главата и тялото на баща си. Мъжът продължил побоя и след като пострадалият паднал, заканил му се с убийство. Извършените от обвиняемия Ц.Ц. престъпления са с висока степен на обществена опасност. С мярка за неотклонение „задържане под стража“ е и 34-годишен мъж с инициали К.М., привлечен в качеството на обвиняем за причиняване на телесна повреда на жена - Я.А. На 17 декември 2024 г. в жилище в гр. Видин той ѝ нанесъл удари с юмруци в областта на лицето и ритник с крак по тялото. В резултат на побоя на пострадалата е причинена фрактура на ребро, довела до трайно затруднение на снагата. Разследването по досъдебните производства продължава под надзора на прокуратурата. Последвайте ни за още актуални новини в Google News Showcase Последвайте btvnovinite.bg във VIBER Последвайте btvnovinite.bg в INSTAGRAM Последвайте btvnovinite.bg във FACEBOOK","Видин, Грамада, гр. Видин, гр. Грамада",домашно насилие,"домашно насилие, уби, тормоз, насил"
Убийство в Ямбол: Заловена е млада жена,https://btvnovinite.bg/bulgaria/ubijstvo-v-jambol-zalovena-e-25-godishna-zhena.html,btvnovinite.bg,TV news,2025-01-04 11:24:00,"Служители на Областната дирекция на МВР в Ямбол разкриха убийство на 57-годишен мъж. Извършителят е 25-годишна жена, която е задържана и оставена в ареста с прокурорска мярка за 72 часа. Това съобщи говорителят на полицията в Ямбол Татяна Павлова, пише БТА. Тялото на мъжа е намерено късно вечерта на 2 януари в района на бившето военно поделение „Червен баир” в северния край на Ямбол. То е открито при проверка на оперативен сигнал, допълниха от полицията. Престъплението е осъществено същия ден в намиращия се в тази зона бункер, посочиха от Окръжна прокуратура – Ямбол. Убитият мъж е от Бургас и е водел скитнически начин на живот, посочиха от полицията. Проверени са хората, с които е имал контакти в Ямбол и местата, които е посещавал. Открита е извършителката – 25-годишна жена от Ямбол, която е поддържала близки отношения с него. Тя е задържана в Нова Загора, където се е опитала да се укрие, допълниха още от ОД на МВР Ямбол. Пред полицаите жената е направила самопризнание и е описала механизма на извършване на престъплението. Убийството е извършено с нож, с който е нанесен удар в областта на врата на пострадалия, съобщиха от прокуратурата. Предстои Окръжната прокуратура в Ямбол да внесе в съда искане за вземане на мярка за неотклонение „задържане под стража“ по отношение на обвиняемата с инициали М.Ш. Последвайте ни за още актуални новини в Google News Showcase Последвайте btvnovinite.bg във VIBER Последвайте btvnovinite.bg в INSTAGRAM Последвайте btvnovinite.bg във FACEBOOK","Бургас, Нова Загора, Ямбол", жена,уби
„Приятелят ѝ я намерил мъртва“: Младо момиче е открито безжизнено в Чепеларе,https://btvnovinite.bg/bulgaria/prijateljat-ja-nameril-martva-mlado-momiche-e-otkrito-bezzhizneno-v-chepelare.html,btvnovinite.bg,TV news,2025-01-01 15:19:00,"20-годишно момиче от Варненско е починало в новогодишната нощ в Чепеларе. Това съобщи старши комисар Цветан Цанков – директор на Областната дирекция на МВР – Смолян, пише „Фокус“. „Момичето е празнувало с голяма компания в къща в родопския град. Приятелят ѝ си е легнал да спи към 01:00 часа, а тя го последвала около 02:00 часа. Тази сутрин приятелят ѝ я е открил мъртва. Трагедията е голяма“, коментира ст. комисар Цанков. Той допълни, че свидетели твърдят, че тя е изпила голямо количество уиски. Все още обаче се изясняват причините за смъртта. Предстои да се извършат експертизи и съдебният лекар да установи точната причина, довела до фаталния край на младата жена. В новогодишната нощ е имало и едно сбиване в Пампорово. Няма регистрирани други сериозни инциденти, каза още директорът на полицията в Смолян. Последвайте ни за още актуални новини в Google News Showcase Последвайте btvnovinite.bg във VIBER Последвайте btvnovinite.bg в INSTAGRAM Последвайте btvnovinite.bg във FACEBOOK","Смолян, Чепеларе",момиче,смърт
